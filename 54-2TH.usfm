\id 2TH
\ide UTF-8
\h IYERT IN BULUS INBA UDU ANAN TASSULINIKA.
\toc1 IYERT IN BULUS INBA UDU ANAN TASSULINIKA.
\toc2 IYERT IN BULUS INBA UDU ANAN TASSULINIKA.
\toc3 2th
\mt IYERT IN BULUS INBA UDU ANAN TASSULINIKA.

\c 1
\p
\v 1 Bulus, Silvanus, nin Timoti udu kutii kulau nTassulinika nya Kutelle Uchif nin Cikilari Yesu kristi. 
\v 2 Na nshew nin mang se kiti kutellle uchif bit nin cikilari n isa kristi.

\v 3 Ti ba godo kutelle ko kishii bara anun, linuana, uchaun. Bara kidegen mine din kunju kang, tutung usuu mine bara linuana karin kan. 
\v 4 Arik din fo nigiri nin nanun nya natii alau Kutelle bara unonku nibinei nin kidegen mine nyan nieu we na itere nibinei mine. 
\v 5 Ilele udursun sharaa Kutelle ulau, nin nilee imon na iba dak lbata minu nya na iba piru kilari Kutelle na idin nieu bara kinin.

\v 6 Udi lau Kutelle kurtun unieu udu alenge na ita minu uniew, 
\v 7 nin fi-nu alenge na ina nieu nan nari, asa Cikilari ta dak nin nono ka taah me nya na kara. 
\v 8 Nya la aba kurtunu alenge na iwa yiru Kutelle kuba, nin na lenge na iwa seru kadura kamang Cikilari Yesu ba.

\v 9 Iba nieu ukpizu nin kul sa ligan nbun Cikilari nin zazinu na kara me. 
\v 10 Asa adaa nloli liri na alau ba zazin gne, alenge na iwa yinin nin gne iba punu tinuu vat bara ile inom na tiwa belin iwa yinin.

\v 11 Bara nene ti di minu nlira ko kishii, Kutelle bite seru uyi chilu mine, a nin kulo imon ichine na idin piziru nya kataah kidegen nin na kara. 
\v 12 Bara lisan Cikilari bite isa se uzazinu mine, bara ame, bara nshew Kutelle bite nin Cikilari Yesu Kristi.

\c 2
\p
\v 1 Nene ti din fe minu achara, linuana nbelen ndak Ncikilari bite Yesu Kristi nin zuru bite kitime, 
\v 2 na imomon cingilin wa zunlun nibinei mine sa ti nana nayi, nyan funu, ligbulan sa iyert nnuzu kitibi-iyinin lirin Cikilari nmi dak.

\v 3 Yenje umon wa rusuzu minu. Na li ba dak ba, se udieu daa, inin durso unan dinon, gono na iba molu. 
\v 4 Amere ulenge na gnanti litime kitine ni le imon na idin yi chu Kutelle sa idin tumzun inin kitin, a sosin nya kutii kulau Kutelle adin yenju litime nofo Kutelle.

\v 5 Na ina lizin kubi nan wa di nan gninu nwa belin minu imon ilele? 
\v 6 Nene iyiru ile imon na iwantin gne, iba dursu gne kubi kuchine. 
\v 7 Ungneshinu nnan dinon di kataa, uwaru gnari nwantin gne nene se ikala libau we.

\v 8 Iba nin dursu unan dinon, ulenge na Cikilari isa ba molu nin fieu nnuu me anin ti gne alawa imon ba asa adaa. 
\v 9 Udak nnan dinon ba yitu bara kataan shetan nin na kara me vat, udursu nin puzunu tinuu kinuu, 
\v 10 nin vat kinuu ndinon na lenge na idin kuzu, bara na ina nari useru nsuu kiden bara inan seh utuchu.

\v 11 Bara nene Kutelle ba tuu nani nin ilataa ka nanzan bara iyinin nin kinuu, 
\v 12 bara isu nani usharaa vat alenge na iyinna nin kiden inanin yira mmang ndinon.

\v 13 Arik ba godu Kutelle bara anuu ko ki shii, linuana na Cikilari dinin suu mine, bara na Kutelle na fere minu nonon infunu anan tucha nya kataa kalau nfunu nin yinnu kiden. 
\v 14 Na ana yichila minu nya kadu ra bite kamang ise uzazinu Cikilari bite Yesu Kristi. 
\v 15 Bara nani, linuana, yisinan nin na kara, imin atanda ale na ina dursu minu, sa ligbulang sa niyert.

\v 16 Nene nlirari Cikilari Isa Kristi litime, nin Kutelle uchif bite na ana ti usuu bite ana aari nchan channnin nchine nyinnu nin bun nyan shew, 
\v 17 nchancham nintunu ni binei mine nya vat kataa ka chine nin ligbulan.

\c 3
\p
\v 1 Nene, linuana, sun nlira bara arik, bara ligbulan Cikilari nyaa mas nin zazinu, nofonalidi nin na nun, 
\v 2 tinan se tinuzu nachara na nan na buri asirne nin na nit ananzan, na vatari dinin kidegen ba. 
\v 3 Cikilari di nin kidegen, abatunu minu anin kuru ayenje minu unuzu na charan nnit unanzan.

\v 4 Arik yinna nin Cikilari ndellen mine, iba su ili ubun su ni le imon nati kpada minu. 
\v 5 Nlirari Cikilari durso nibinei mine uchindu usuu Kutelle nin teru kibinei Kristi.

\v 6 Nene, tikpada minu, linuna nya lisan Cikilari bite Isa Kristi, ichin vat gonni ulenge na a sosin sa atanda ale na ina seru kitibite. 
\v 7 Anun yiru iyizyari iba so nofo arik. Natiwa su nofo agballa nya mine ba. 
\v 8 Tutung na tiwa li imonli mmong sa nlira ba. Nworu nani, nya kataa nin nieu tiwa su kataa kitii nin liyirin, bara tiwa umon mine kutura. 
\v 9 Na ti dira akara ri ba, bara ti so-oh imon yenu kitimine, anun nan so bara arik.

\v 10 Kubi na tiwa di nan ghinu, tiwa kpada minu, "Asa umon nari usu kataa, naawa li ba." 
\v 11 Tina lanza amon nya mine di nin mon su ba. Na idin sukataa ba ama agballari nrusuzu nanit. 
\v 12 Nene imus nalele tikpada nin nakara nya Cikilari Isa Kristi, nya kutik na isu kataa ili imonli mine.

\v 13 Anun, linuana, yenjen iwa chin usu ni mon ichine nya nibinei mine. 
\v 14 Asa umon nari ligbulan bit nyan niyert ilele, yenjen nani na imomon wa munu minu ba nan na nin ba, bara ina lanzan chin. 
\v 15 Na iwa yene gne nofo unan liburi lisirne ba, wunun gne kutuf nofo gwana.

\v 16 Na Cikilari mmang litime niminu mmang vat nabi nya tibau mine. Cikilari so nan na nun vat. 
\v 17 Ilelere ilip nin, Bulus, nin na chara nin, udursuari vat nya niyert na nna yertin. 
\v 18 Na nshew Cikilari Isa Kristi sonan a nun vat.
