\id 1TH
\ide UTF-8
\h 1 Utasalonika
\toc1 1 Utasalonika
\toc2 1 Utasalonika
\toc3 1th
\mt 1 Utasalonika

\c 1
\p
\v 1 Bulus, Silvanus nin Timothy, uchin du kuti kulau nTassulinika nanya Kutelle Uchif nin Chikilari Yesu Kristi. Nshew nin mang udu kitimine.

\v 2 Tidin nizu Kutelle ugodo bara anun ka kishi, nyan lira bit asa ti belle ubellen mine. 
\v 3 Tidin lizunu sa ligagng katah kidegen mine uniu nsuu nin ti reu kibinei bara ubun nya Chikilari Yesu Kristi unbun Kutelle nin Chif bit.

\v 4 Linwana na Kutelle dinin suuwe, tiyiru nin yichilu mine. 
\v 5 na abing amang wa da minu na tigbulang chas ba nya na kara, Ufunu ulau nin yinnu udiya vat nin yiru arik imusu na yapi anitarinya mine bara anun.

\v 6 Ina so bara arik nin Chikilari nafo na iwa seru ligulan nin nya neu nya liburi libo nfunu ulau. 
\v 7 bara Yesu imon guru vat nyan Makaduniya nin Akaia udu alenge na idi nin kidegen.

\v 8 Na kitimere ligulang Chikilari na nuzu ku chas ba, na Makaduniya nin Akaia ma ba - udo kiti vat na kidegen mine nya Kutelle na do-o, bara nani tiba bellu imon ba. 
\v 9 Bara inun na mun bellu imusin nati wa se kitimine, a nafo na anun atelle a bebene udu Kutelle lai nin kun kiden. 
\v 10 A u chaah Ngono me na ana nuzu kitene kane ulenge na awa fya gne nya na nan kul, Yesu, ulengena adin tuchu nari tinana nayin chinu.

\c 2
\p
\v 1 Anun atimine yiru linuana na tiwa diranimon suari, tidaa kitimine ba.
\v 2 Arike wa neou ti so non nchin in Philippi, nafo na iyiru arik wa yinin nin Kutelle bit tibelin minu kadura kamang Kutelle nyan salin mmang.

\v 3 Bara akara bite na uta nuari ba, na ndino gnari ba na kinu ari ba. 
\v 4 Arik nao na Kutelle yinna nin gnirik nin kadura ka mang na nenere ti din belu, na bara anit ba, bara Kutelle, naadin yenju nibinai yenju ni binai bite.

\v 5 Bara na tina belu agbulang kinu ba, nafo naiyiru, na bara ti bolu imon na amon ba, Ci Kutelle ari unan ba. 
\v 6 Na tiwa piziru uzazunu kiti nanit ba sa kitimine, sa kiti na mong kubu kona tiwa yichu atibite anan kataah Kristi.

\v 7 Nnane tiwa toltin atibite nafo na una asa anodizino nibinain nono me. 
\v 8 Nani tiwa dursuzominu usuu, nin liburi liboo tiniminu kadura ka manggne umunu tilau bite, bara na ina so imon ichne kitibite. 
\v 9 Bara na ina lizinn linwana kataah nin neiu bite. Tiwa su kataah kitik ninliyarin bara tiwa so kutura udu umon min,  nafo na tiwa sun minu uwa azi mang kadura Kutelle.

\v 10 Anung anan ba, a Kutelle wan, nafo nyan lau nin salindinno tiwa su kataah udu kitimine na yinin. 
\v 11 Nafo na iyiru uchif nin nono me, tiwa niminu akara tinin kuru tibelle. 
\v 12 Iba chinu liau Kutelle, na adin yichu minu udu kilari nin zazinu me.

\v 13 Bara nene tidin godu Kutelle kokishi, kubi kooh na iwa seru kitibite ligbulang kadura, ligbulang Kutelle, na iwa serunafo ligbulang nntari ba, kidene, ligbulang Kutelle, na lidi kataah nya mine na iyinna.

\v 14 Bara anung linwana ina so nafo anan na tii alau Kutelle na adi Yahudiya nyan Kristi Yesu bara anun ina neou na nit mine nafo na inun wa neou na charannono Israila. 
\v 15 Alengena iwa molu chilari yesu ku nin nanan kadura me-eh, inin ko-oh nari, tutung alengena ipooh Kutelle liburi ba. Idinin liburi lisirneudu na nit vat. 
\v 16 Ina wantin nari tibelin anan nyan nsirti bara inan se utuchu Yesu nyan tazunu mine. Tinna nayi Kutelle ntolo nari udu ligang.

\v 17 Arik, linwana w kosu nri nya kubiri ku bene, nyan yenju nya nibinai tiwa tezunu tiyene timuro mine. 
\v 18 Bara iwa dinin suu ti dak kitimine, meng Shawulu ndin ntenzunu, shaitan amini wantin nari. 
\v 19 Bara iyangari likara mine nbun saliburi lio-oh. Sa likarin zazunu imong irumere nafo na among-ubung. Nchikilari Yesu asa ba se-eh 
\v 20 Anun ghereh uzazunu nin mang bit.

\c 3
\p
\v 1 Bara na imone wa kata akara bite tikpilya i haun ichinari Athens. 
\v 2 Tina tuu Thimoti ku gbana bite unan kataah Kutelle nya kadura kamang in Yesu ada timinu akara nya kidegen mine. 
\v 3 Yenjen umong mine wa fya kibinai nyan neou anin atimine yiru bara nenere inna fere-eh nari.

\v 4 Kden kube na tiwa nan ghinu, tiwa belin minu nyan bun tiba nieu, uni na lawa kidene nafo naiyiru. 
\v 5 Bara nene na imone kata nin mmini to-oh nyinin kidegen mine yenje sa unan duzune na duzun minu kataah bite nahna.

\v 6 Na Thimoty wa dak kitibite unuzu kitimine nin kadura ka mang, kan kidegen nin suu nin uworu na ishawa nin nari ba tuung, idinin suu iyene nari nafo na arik dinin suu tiyene minu. 
\v 7 Bara nene linwana tiwa se akara nibinai nya kidegem mine kidira nin nieu.

\v 8 Nene ridi mang, asa iyisina nin nin na nagang nya Chilari.
\v 9 Uyapin ugodoari tiba ni Kutelle bara anun, bara mmang mo-oh nati dimu nbun Kutelleh kittene mine. 
\v 10 Kittik nin lirin ti din nliranina kara bara tiyene itmuro mine tinin ni ile imon na idinin lidarinya kidegen mine.

\v 11 Na Kutelleh nin Chif bite litime aChilari bite Yesu duro nari udina udak kitimine. 
\v 12 Na chilari kpin ngardang suu minu udu linwana a nit vat, nafo na ari din su udu kitimine. 
\v 13 Asuu nene bara kpin minu akara nibinai nyang salin dinonnin lau nbun Kutelleh nin Chif, asa Chikilari bite Yesu ba dak nin na lau me vat.

\c 4
\p
\v 1 Ukutulne, linwana, ti din niminu akara nya Chikilari Yesu, nafo na ina seru uliru kiti bite, ukifo isu uchin nin pozu Kutelleh abiri nafo idin chinu, dirtinong isu gbardang. 
\v 2 Bara nyiru tiliru to na tina niminu nya Chilari Yesu.

\v 3 Ulelere usu Kutelle nlau mine ichin akmulet ndinon, 
\v 4 bara vat mine iyinin usen wani nyan lau nin zazinu. 
\v 5 Na nya su kibinai ndinon ba (nafo anan nyan nsirti alenge na iyiru Kutelleh ba). 
\v 6 Tutung umon wa patilin anin nanza gbane liburi nilemone ba, bara Chikilari unan tunju nile imonere vat, nafo natina min wunu minu atuf tinin kuru belle.

\v 7 Na Kutelle na yichila nari udu nyan dino gnari ba, udu nlau war.  
\v 8 Bara nene ulengena ari ilelena anit ari anari ba, Kutelleh ari ulenge na adin nizu Ufunu Ulau udu kitimine.

\v 9 Ubelen nsu linwana, na umon ba yertinu minu imon ba, bara anun atimine Kutelleh na dursuzo minu usu linwana. 
\v 10 Nyan na dadu, anun udu linwana alenge na idi vat Makaduniya, arik din niminu akara linwana, nworu is gbardng. 
\v 11 Ti din niminu akara tutung itenizin nya kutik, lmin upiziru nimon yi, inin su kataah nin na chara mine, nafo na tiwa kpada minu 
\v 12 Sun nene bara inan china dert udu alenge naidi ndas kidegene, baratutung iwa dira imon.

\v 13 Na tidii suu itan uyinu nari ba, linuana mbelen na lenge na idinnmmoro, yenju iwa so nin na buri asirne nafo alengena na isali nin kidegen bun ba. 
\v 14 Asa ti yinna Yesu wa ku afita tutung, nanere Kutelleh ba dak nin Yesu nin na lenge na ina dieu nya mmoro nin gne. 
\v 15 Bara nene ti belin minuu nya ligbulang Chikilari, nworu arik ale na ti di a chine, na i chino nari udu kubi dak Chikilari, kidegen na tiba yarnu na ina dieu nyan nmoro bara.

\v 16 Kutelle litime ba tolu unuzu kitene kani. Nin teit, nin liwui ngo nnono Kutelle, nin kulantung Kutelle, alenge na ina iku nya Kristi ba fita nfunu. 
\v 17 Arik alenge na tidi a chine, na ichino nari, ligozine iba fieu ghantunu nari nya na wut tizuro nin Cikilari nyan funu. Na nere tiba so ligowe nin Cikilari. 
\v 18 Bara nene, tan linuana akara nin nagbulan alole.

\c 5
\p
\v 1 Nbelen na biri nin na kus, na ubelen woru i nyertin minu imomon diba. 
\v 2 Anun atimine yiru chaut lirin Chikilari nofo ukiri nin kitik. 
\v 3 Asa iworo, "Mmang nin taup," umolsu ba dak nani. Nnafo uwan nmaru na asa alanza ukonu. Na nnere na iba nyeshu nu ba.

\v 4 Anun linuana, na idi nyan nsirt ba bari lo lire wa tuu minu nofo ukiri. 
\v 5 Bara anun vat nonon nkanangari nin nnonon lirin. Na arik nono kiti kari ba sa nonon sirt. 
\v 6 Bara nani, na tiwa sun mmoro nofo nigisine ba na ti yenje kiti tikpilza kidung. 
\v 7 Alenge na idin moro idin su nin kitikari, alenge tutung na idin soh idin su nin kitikari.

\v 8 Bara na arik nono liri gnari, na ti kpilza kidung. Na ti shon kuyangi kidegen nin suu, a, kitik, kidegen tuchu uchin dak. 
\v 9 Na Kutelle na che na bara tinana nayi mere ba, bara usen tuchu nyan Cikilari Yesu Kristi. 
\v 10 Ulenge na aku bara arik, Sa tidin yenju kiti sa ti din moro, ti so ligowe nin ghe. 
\v 11 Bara nanitan linuana nofo na ina man su.

\v 12 Ti din belu minu, linuana, yinnan nin na lenge na ina su kataah nyan mine nin nalenge na itaa minu akara. 
\v 13 Tikuru tibelin minu minon nani kang nyan suu bara kataah mine. Son mang nya mine. 
\v 14 Ti din ti minu akara, linuana: ale na isosin sa ukpadu wunon nani atuf, ale na nibinei mine kete ita nani akara nibinei, wutun kimal na le na idi gugur, nonkon nibinei.

\v 15 Yenje umon wa kurtung imon inan zan nin ni nanzang udu kitin mong. Tenzinen nimon ichine udu linuana nin vat. 
\v 16 Suun liburi libo-o kolome liri. 
\v 17 Suun nlira sa ligang. 
\v 18 Nya nimon vat nan ugodo. Bara ulelere usu Kutelle nyan Kristi Yesu bara anun.

\v 19 Yenje uwa bicho Ufunu. 
\v 20 Yenje uwa nari ni dura. 
\v 21 Dumuna imon vat. Mino ile imon a ichineari. 
\v 22 Chino vat nimon inanzan.

\v 23 Na Kutelle mmang litime akusu fi vat, ulai nin kidowo fe so sa ndinon udak Ncikilari Yesu Kristi. 
\v 24 Unan kidegen ame ulenge na adin yichu fi, ulenge na aba su.

\v 25 Linuana, sun nlira bara arik. 
\v 26 Lison linuana vat nin lulu na kpan nnuu ulau. 
\v 27 Ndin for achara nyan Cikilari nworu ikaranta iyert ilele udu linuana vat. 
\v 28 Na nshew Cikilari bite Yesu Kristi so nan ghinu anun.
